# Etiske regler for alle som bidrar til Jøkul

Jøkul er en portal og et design- og utviklingsfellesskap i Fremtind, som har et åpent miljø.
Vi vil at alle skal føle seg velkomne. Alle som bidrar til og vedlikeholder Jøkul og Jøkuls prosjekter for Fremtind,
lover å sørge for at det er en en opplevelse fri for trakassering for alle.
Det gjelder uansett alder, kroppsstørrelse, funksjonsnedsettelse, etnisitet, kjønnskjennetegn, -identitet og -uttrykk,
erfaringsnivå, utdannelse, sosioøkonomisk status, nasjonalitet, personlig utseende, rase, religion, identitet og legning.

## Våre prinsipper

Prinsippene våre skal bidra til et positivt miljø. De omfatter at vi har

-   et vennlig og inkluderende språk
-   respekt for ulike synspunkter og erfaringer
-   evne til å ta imot konstruktiv kritikk og legge godviljen til
-   fokus på det som er best for fellesskapet
-   empati med andre som arbeider i fellesskapet

_Vi regner det som uakseptabelt hvis bidragsytere_

-   bruker seksuelt språk eller bilder
-   gir uønsket seksuell oppmerksomhet eller gjør seksuelle tilnærmelser
-   driver med trolling, fornærmer andre, kommer med nedsettende kommentarer
    eller personlige eller politiske angrep
-   trakasserer andre, offentlig eller privat
-   utgir personlige opplysninger om andre, for eksempel fysisk eller elektronisk adresse,
    uten at det er gitt tydelig tillatelse til det
-   oppfører seg på en måte som kan vurderes som upassende i et arbeidsfellesskap

## Vårt ansvar

Våre prosjektansvarlige skal gjøre prinsippene for akseptabel oppførsel tydelige.
De skal sette i verk passende og rettferdige korrigerende tiltak, som svar på uakseptabel atferd.
De prosjektansvarlige har både rett til, og ansvar for, å fjerne, redigere eller avvise kommentarer,
bidrag, kode, wiki-redigeringer, saker og andre bidrag som ikke overholder de etiske retningslinjene.
De kan også midlertidig eller permanent hindre en bidragsyter i å delta i Jøkul for annen oppførsel
som de mener er upassende, truende, støtende eller skadelig.

## Hva reglene gjelder for

Våre etiske regler gjelder for alle Jøkuls prosjektområder.
De gjelder også når enkeltpersoner representerer våre prosjekter eller vårt fellesskap i det offentlige rom.

Eksempler på når vi representer prosjekter eller felleskapet kan være når vi

-   bruker Jøkuls og Fremtind-prosjekters offentlige -e-postadresse
-   skriver innlegg på en offentlig konto på sosiale medier
-   fungerer som utnevnt representant på et fysisk arrangement eller et nettarrangement

Våre prosjektansvarlige kan definere og avklare nærmere hva det vil si å representere våre prosjekter.

## Slik følger vi opp reglene

Du kan rapportere krenkende, trakasserende eller annen uakseptabel oppførsel til
fremtind.designsystem@fremtind.no.

Vi

-   undersøker alle klager og svarer på dem
-   treffer nødvendige og passende tiltak for det som har skjedd
-   beskytter identiteten til varslere og innholdet i varslene

Ved behov kan vi utdype nærmere hvordan vi håndhever reglene.

Hvis ansvarlige for Jøkul eller våre prosjekter selv ikke følger eller håndhever de etiske reglene,
kan andre ledere i Fremtind avgjøre om det skal få midlertidige eller permanente konsekvenser.

## Opphavet til retningslinjene våre

Disse etiske reglene er oversatt og tilpasset til Jøkuls behov fra Contributor Covenant, versjon 1.4.
Den finner du på https://www.contributor-covenant.org/version/1/4/code-of-conduct.html

# [`@fremtind/jkl-hamburger`](https://jokul.fremtind.no/komponenter/hamburger)

## Om hamburgermenyen

Kjært barn har mange navn og hamburgermenyen er en av dem. Den kalles også menyikon må norsk, eller slide drawer og flyout menu på engelsk. Hamburgerikonet er et navigasjonssymbol, og brukes mye i design for mobil og generelt i responsivt design.

Når brukerne klikker på eller berører en hamburgermeny, kommer menyen frem fra siden av skjermen og viser flere alternativer for hva de kan gjøre videre.

### Fordeler

Hamburgermenyen er utmerket til å skape et ryddig grensesnitt på nettsteder og i apper. Under ikonet er alt organsiert og på stell. Menyen gir brukerne direkte tilgang til alternativene og gjør det lettere å kjapt finne frem til det de leter etter.

### Når bør du bruke en hamburgermeny og ikke?

Det kan være viktig å tenke over noen ting før du velger å bruke dette ikonet, siden dette designelementet ikke fungerer like godt over alt. Les punktene under og vurder om hanburgermeny passer for din løsning eller ikke.

-   Hva er viktigst for deg i den løsningen du skal lage? Er det et ryddig grensesnitt eller funksjoner som er synlige med en gang?
-   Er kjernefunksjonene synlige på landingssiden/førstesiden?
-   Har UI-navigasjonen allerede de kjernefunksjonene du vil at brukerne skal se?
-   Forteller navigasjonen intuitivt brukerne hvilken side de er på?
-   På mobil, er det lett for brukerne å nå navigasjonsknappene med høyre tommel uten at de må skifte grep?
-   Er ikonet lett å forstå og bruke?
-   Gjør denne navigasjonsmåten at brukerne får direkte tilgang i stedet for sekvensiell tilgang?

#### Tekst

Noen bruker teksten "Meny" i forbindelse med hamburgermenyen. Da skal teksten være plassert under de tre strekene og ha samme bredde som dem.

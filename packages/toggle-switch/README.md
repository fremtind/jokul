# `@fremtind/jkl-toggle-switch`
## Om veksleknapper

En veksleknapp (toggle) brukes for å raskt kunne bytte mellom to tilstander, for eksempel som av/på-knapp.

Du kan også bruke en miniversjon av veksleknapper i datatabeller, hvis det er mange funksjoner brukerne kan aktivere og deaktivere.

### Overskrift
Hvis du lager en løsning som har flere alternativer med veksleknapper, kan det være lurt å gruppere dem som hører sammen under en overskrift som passer til handlingene. Det kan for eksempel være viktig når du digitaliserer skadeskjemaer, der noen spørsmål hører mer sammen enn andre.

### Ledetekst
Bruk alltid ledetekster med veksleknapper, slik at det blir tydelig for brukeren hva handlingen gjør. 
Bruk helst ikke mer enn tre ord og plasser teksten ved siden av veksleknappen.

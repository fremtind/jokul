#  [`@fremtind/jkl-button`](https://fremtind.github.io/jokul/components/button/)

Knapper starter en handling. De oppfordrer brukeren til å gjøre noe. Teksten på knappen forteller hva som vil skje når brukeren velger den. For å gi fokus blir knappen forstørret dersom brukeren holder pekeren over eller velger en knapp.

## Knappetyper

-   **Primærknapp** – brukes for hovedhandlingen(e) på en side.
-   **Sekundærknapp** – brukes for handlinger som ikke er like viktige for oss eller brukeren.
-   **Tertiærknapp** - brukes for handlinger som har begrenset viktighet eller kan føre til uønskede konsekvenser.

En side kan ha en eller flere primærknapper dersom handlingene er like viktige. Der brukeren gis flere valg samtidig skal det ikke være mer enn en primærknapp, den viktigste handlingen skal være primærknapp mens resten er sekundære eller tertiære (dersom det er et tredje nivå av viktighet).

## Eksempler

Knapper brukes til handlinger som

-   Lagre
-   Slett (typisk en tertiærknapp)
-   Fortsett / Gå videre i et skjema
-   Gå til en side

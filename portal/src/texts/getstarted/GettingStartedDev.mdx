---
title: Utvikle for Jøkul
path: /komigang/utvikling
order: 4
---

# Slik skriver du kode til Jøkul

Jøkul er et designsystem: Et bibliotek med komponenter. Det gir litt andre utfordringer enn når du driver med klientutvikling. Her får du en liten innføring i hvordan vi jobber med Jøkul. Jøkul blir brukt til å utvikle mange forskjellige løsninger, og må derfor dekke forskjellige behov og ønsker. Det er viktig at vi balanserer funksjonalitet, brukervennlighet, pakkestørrelse og kompleksitet i hver enkelt komponent.

## Dette bruker vi

-   Språk: [Typescript](https://www.typescriptlang.org/docs/home.html)
-   JS-rammeverk: [React](https://reactjs.org/)
-   Byggverktøy: [Rollup](https://rollupjs.org/guide/en/) og [Gulp](https://gulpjs.com/)
-   Test runner: [Jest](https://jestjs.io/)
-   Testrammeverk: [React Testing Library](https://testing-library.com/docs/react-testing-library/intro)
-   CSS-preprosessor: [Sass](https://sass-lang.com/)
-   CSS-metodikk: [BEM](http://getbem.com)

## Dette må være installert på maskinen

-   Node LTS. Bruk gjerne [Node Version Manager](https://github.com/nvm-sh/nvm) om du kan, eller hent fra [Node](https://nodejs.org/en/download/).
-   [Yarn Classic](https://classic.yarnpkg.com/lang/en/)
-   [Git](https://git-scm.com) 2.0.0 eller nyere

## Slik setter du opp utviklingsmiljøet på din egen maskin

1. Klon eller fork [Jøkul-biblioteket](https://github.com/fremtind/jokul) fra GitHub.
2. Lag en ny branch og gi den et fornuftig navn etter hva du skal lage.
3. Bygg prosjektet med kommandoen `yarn boot`

## Slik har vi organisert pakkene

Alle komponentene er organisert under `/packages`. De som slutter på `-react` er React-pakker. De som ikke har en endelse, er stilpakker. Stilpakkene skal være generelle og du kan bruke dem uten noe JavaScript-rammeverk. Hver enkelt pakke inneholder et eksempel, som du kan kan starte med `yarn dev` fra hver enkelt pakke. Noen av stilpakkene mangler eksempler, fordi det kreves en del JavaScript for å få eksempelet til å kjøre. `Select` og `Datepicker` er eksempler på dette.

## Slik håndterer vi brancher og versjoner

Vi organiserer koden i et monorepo og bruker [Lerna](https://github.com/lerna/lerna) for å holde kontroll på de individuelle pakkene i repositoriet. Hver enkelt pakke følger [semantisk versjonering](https://semver.org). Nye versjoner og Changelog blir automatisk generert fra commit-loggen basert på [Conventional commits](https://www.conventionalcommits.org/en/v1.0.0/). Derfor er det satt regler for hvordan en commit skal se ut. Du kan bruke kommandoen `yarn commit` for å få hjelp med å lage en riktig formatert commitmelding.

All utvikling skjer på brancher basert på hovedbranchen. Når du er klar lager du en [pull request](/komigang/pullrequests) med mål om å gjøre en merge til hovedbranchen. Når endringen merges inn sørger Github Actions for å automatisk bygge og publisere nye versjoner av pakkene som er endret.

## Slik lager du en ny pakke

1. Gå til rot og kjør kommandoen `lerna create <pakke-navn>`.
2. Du får noen spørsmål om pakken. Fyll ut så godt du kan. Husk at navnet på pakken skal starte med `@fremtind/jkl-`.
3. Når pakken er opprettet, finner du en pakke av typen du skal lage (stil eller React). Kopier de script- og oppsettfilene du trenger, for eksempel `tsconfig-for-declarations.json` for React-pakker eller `gulpfile.js` for stilpakker.

## Slik lenker du pakker sammen

Hvis du vil legge til en pakke i en annen, kan du fra hvor som helst i prosjektet kjøre `lerna add <pakke-som-skal-legges-til> --scope=<pakken-den-skal-inn-i>`. For eksempel vil `lerna add @fremtind/jkl-core scope=@fremtind/jkl-button` legge til `jkl-core` som en avhengighet i `jkl-button`-pakken. Når du legger til avhengigheter på denne måten, kan Lerna bruke den lokale versjonen av `jkl-core` i stedet for å laste ned fra NPM, slik at du kan utvikle raskere. Dette fungerer bare for andre pakker i Jøkul.

## Slik legger du til en avhengighet

Det finnes avhengigheter på ulike nivåer i Jøkul. Globale avhengigheter, for eksempel de som trengs til å kjøre en byggejobb, ligger på rotnivå. Du kan legge til en ny pakke på rotnivå, med kommandoen `yarn add pakke -W`. For å legge til som en utviklingsavhengighet bruker du `-DW`.

Lokale avhengigheter, som trengs for at en pakke skal fungere i bruk, legger vi vanligvis på pakkenivå. Se "Slik lenker du pakker sammen". Bruk kommandoen `yarn add` for å legge til pakker som ikke er en del av Jøkul. Før du gjør det, er det lurt å tenke på om de skal sendes med komponenten eller om brukeren av komponenten har ansvaret for å ha avhengigheten i sitt prosjekt. React bør for eksempel være en `peerDependency`, slik at brukeren ikke ender opp med flere utgaver av React i sin pakke.

## Ende til ende tester

Hvis du lager en ny komponent, så kan du installere Cypress lokalt og utvikle ny integrasjons- og visuell regresjonstest av komponenten din.

Hvis du gjør endring i en komponent som har visuell regresjonstest, sørg for at endringen din er ønsket og forventet på alle støttede plattformer. Så sletter du de eksisterende snapshotene av komponenten i prosjektet.

Grunnen til at vi ikke vil ha lokale snapshots inn, er fordi vi ønsker at konteineren som kjører testene på vår CI server er fastiten. Den vil ikke rendere 100% likt som din maskin, så får å unngå konflikter lar vi CI serveren styre. Den vil commite inn de nye eller oppdaterte snapshotene hvis testene passerer.

## Les mer

-   Tester: [Kom i gang med tester](/komigang/tester)
-   Pullrequests: [Bidra til Jøkul på GitHub](/komigang/pullrequests)
-   Portalen: [Dokumentasjon til portalen](/komigang/portalen)

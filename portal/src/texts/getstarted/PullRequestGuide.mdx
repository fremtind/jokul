---
title: Pull requests
path: /komigang/pullrequests
order: 5
---

# Bidra til Jøkul på GitHub
Jøkul-biblioteket ligger på GitHub som et åpent kildekodeprosjekt. Det følger vanlige regler for bidrag i slike prosjekter. Om du er en del av [organisasjonen Fremtind](https://github.com/fremtind) på GitHub, kan du klone ned prosjektet direkte, hvis ikke må du jobbe i en fork under din egen GitHub-bruker. Ta kontakt med oss om du ikke er med i organisasjonen og mener du burde vært det!

## Din første pull request
Vi setter pris på at du vil bidra til Jøkul! Enten du vil legge til funksjonalitet du trenger selv, eller plukker et issue fra prosjektet på GitHub er det fint om du først

-   sjekker at ingen andre jobber aktivt med samme oppgave
-   gir beskjed om at du jobber med oppgaven

Designsystemteamet jobber med en prioritert backlog. Hvis du vil bidra, blir vi ekstra glade om du tar tak i issues som er lavt prioritert eller har ligget en stund. Vi vil gjerne at du har det gøy når du bidrar, så velg først og fremst noe du synes ser spennende ut!

Se gjerne på aktive/tidligere pull requests, og les samtalene i dem, så får du fort en følelse av hvordan vi jobber i prosjektet.

## Krav til kode og utviklingsprosess
Det skal ikke være vanskelig å utvikle for Jøkul, men vi vil gjerne at du følger [vår kodestil](/utvikler/kodestil) og bruker [conventional commits](https://www.conventionalcommits.org/en/v1.0.0/). Det siste er ekstra viktig, siden versjonsloggene blir automatisk generert fra commit-meldingene. Vi har satt opp noen verktøy i biblioteket for å hjelpe deg med dette:

1. Når du har lagt til ny funksjonalitet og har laget dokumentasjon og tester for den, kjører du testene **fra rot** i prosjektet med kommandoen `yarn test:unit`.
2. For å utføre endringene dine, legger du dem til med `git add` på vanlig måte, og kjører deretter `yarn commit` **fra rot** i prosjektet. Du får spørsmål som hjelper deg å lage en commit-melding, som samsvarer med conventional commits.
3. Push endringene dine til Jøkul.
4. Når du er klar til å legge inn en pull request, fyller du ut malen som vises i GitHub.

## Når legger du inn en pull request?
En pull request bør inneholde kode som fungerer og er _klar til bruk_, gode [enhetstester](/utvikler/tester) og [dokumentasjon av komponenten](/utvikler/portalen) du har laget eller endret. Vi hjelper deg gjerne med spørsmål du har mens du  utvikler komponenten, men ønsker ikke at pull requests skal ligge lenge i prosjektet. Hvis du ikke føler deg ferdig med komponenten, men ønsker tilbakemelding eller hjelp, blir vi veldig glade om du kommer og snakker med oss! Du kan også legge inn en [draft pull request](https://github.blog/2019-02-14-introducing-draft-pull-requests/) på GitHub, men det er stort sett enklest å se på ting sammen.

## Hva skjer når requesten er lagt inn?
Designsystemteamet følger med på det som skjer på GitHub-repoet til Jøkul. Når du sender inn en pull request, skal du alltid få tilbakemelding fra noen i kjerneteamet i løpet av kort tid. Vi kan enten velge å merge pull requesten direkte, eller gi deg en tilbakemelding på hva du må gjøre før vi kan ta inn endringene dine.

Hvis det gjelder større API-endringer, kan det ta litt tid før vi kan merge, fordi vi kanskje må teste det i noen interne applikasjoner først.

Vi viser alle bidragsytere til prosjektet ved hjelp av [`all-contributors`](https://allcontributors.org/). Gi beskjed hvis du ikke vil vises i listen!

Takk for at du bidrar ❤️

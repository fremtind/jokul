# Velkommen til Jøkul
Jøkul er designsystemet til Fremtind Forsikring. Her har vi samlet alt du trenger for å lage løsninger i vår profil.

## Hva du finner her
På disse sidene finner du informasjon om profilen vår, komponentene våre og hvordan disse skal implementeres i digitale løsninger.

## Bidra
Jøkul er et levende designsystem. For at vi skal holde det relevant er det viktig at alle som bruker designsystemet og merkevareprofilen vår hjelper til med å forbedre det vi har.

Har du laget noe nytt i vår profil, funnet feil, endret noe eller har forslag til forbedringer så bidra via GitHub eller ta kontakt med oss. Vi setter stor pris på alle bidrag.

## Kontakt oss
Lurer du på noe om Jøkul eller vår profil så kan du kontakte oss på:
- Epost: [Fremtind.designsystem@fremtind.no](mailto:fremtind.designsystem@fremtind.no)
- Teams: Kanalen “Support Designsystem” 
- Forum: Designsystemforumet. Vi holder åpent forum hver tirsdag fra klokken 14 til 14:30. Her informerer vi om hva som skjer og tar imot innspill.

## Om Fremtind
_Fremtind Forsikring – et nytt forsikringsselskap med lang erfaring._ 

1.januar 2019 fusjonerte forsikringsselskapene til SpareBank 1 og DNB, og Fremtind ble født.

Vi er landets tredje største forsikringsselskap, og det største med distribusjon i bank. Vi tilbyr alle skade- og personforsikringer for privatpersoner og bedrifter.

Vi har solid erfaring og kunnskap om forsikring og utvikler nye produkter og tjenester som betyr noe i folks liv. Vi var de første til å utnytte teknologi for å gjøre bilforsikringen smart. Vi var også først ute med en enkel, selvbetjent helsevurdering.

Slik vil vi fortsette å bruke digital innovasjon og fornyelse for å gjøre hverdagen enklere og tryggere for folk og bedrifter flest.

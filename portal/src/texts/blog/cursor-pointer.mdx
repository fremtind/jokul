---
title: "Å peke, eller ikke peke"
author: Jo Emil Holen
description: Et valg mellom å følge operativsystem eller norm
publishDate: "2021.09.28"
---

<Ingress>
    Operativsystemene og browser defaults tilsier at det kun er linker som skal ha en egen musepeker, men normen på
    internett er at alle klikkbare elemenenter har dette satt. Hvordan angriper man en sånn problemstilling for å ta et
    konsekvent valg?
</Ingress>

Om du trykker rundt i operativsystemet på datamaskinen din vil du se at når du fører musepekeren over en ting er det veldig sjeldent du får en egen musepeker. Dette er stort sett forbeholdt linker, og sånn har det vært ment helt siden vi så den spesielle pekeren i [Apple sitt HyperCard i 1987](https://adamsilver.io/blog/buttons-shouldnt-have-a-hand-cursor-part-2/).

I designretningslinjenene til de forskjellige operativsystemene kan vi lese at en [musepeker av typen "pointer" indikerer en link](https://www.w3.org/TR/CSS21/ui.html#propdef-cursor).
Det samme ser vi på et ustilet HTML-element. Hverken knapper eller select har en egen musepeker ved hover som standard.

## Men om vi ser på web er saken en helt annen.

```css
button {
    pointer: cursor;
}
```

Her har knapper, lenker, selects og andre klikkbare elementer mer eller mindre konsekvent en egen peker.
Både på større og mindre nettsteder ser man dette, det samme med designsystemer som [Carbon](https://www.carbondesignsystem.com/components/select/usage/) og [Material You](https://mui.com/components/buttons/).

Hvorfor det har blitt sånn er vanskelig å si. Kanskje det er en missforståelse om at klikkbare elementer skal ha en egen peker. Eller kanskje man bare har fortsatt med det fordi "alle andre har det" gjennom historien. Kanskje det kommer fra et tredjeparts bibliotek.

Selv er dette noe vi har gjort mindre bevisst. Før denne problemstillingen ble tatt opp kunne man se at f.eks. knapper allerede hadde egen musepeker ved hover.

## I Jøkul har vi tatt en avgjørelse om å konsekvent følge normen.

Etter å ha snakket om dette temaet i Designsystem Forum gjorde vi en avstemning på hva designere og utviklere mente om dette temaet. Noen mente at vi burde ta et sterkt standpunkt å bidra til å redde internett fra denne utingen. Andre mente at vi burde sikre at klikkbare elementer oppførte seg kjent for brukeren.

Med et flertall for å konsekvent bruke egen peker på klikkbare elementer har vi satt brukeren i fokus og sikrer at man unngår forvirring der man kan ha en forventning til hvordan klikkbare elementer oppfører seg.

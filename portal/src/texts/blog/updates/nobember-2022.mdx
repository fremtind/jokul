---
title: Høydepunkter fra november 2022
author: William Killerud
publishDate: "2022.12.01"
---

<Ingress>
    Det er spennende ting på horisonten. Denne månedens oppsummering handler mest om de tingene som har blitt jobbet
    med, men ikke er lansert <i>helt</i> ennå.
</Ingress>

Her er november kort oppsummert:

-   Jøkul-teamet har samlet tilbakemeldinger på en prototype av neste versjon av portalen.
-   Dynamisk spacing er snart klar.
-   En masse husarbeid har blitt gjort i kulissene.
-   Som vanlig en bukett med bugrettinger og små forbedringer.

Minner om at du under [Projects på GitHub](https://github.com/orgs/fremtind/projects/22/views/3) kan se hva vi jobber med for tiden. Designere er kanskje interesserte i vår [dedikerte visning for visuelle endringer](https://github.com/orgs/fremtind/projects/22/views/1). Håpet er at det skal bli mer synlig hva vi driver med, og enklere å gi tilbakemelding underveis.

## Jøkul-teamet prototyper den neste portalen

![](/assets/blog/updates/november-2022/nov-radiobutton-prototype.png)

Jøkul-teamet jobber med å prototype neste utgave av nettsiden du leser nå. Målet med redesignet er å gjøre det lettere å finne fram, og vise gode eksempler.

[Testmiljøet til prototypen finner du her](https://portal.distlosn-ds-jkl-preprod.aws.fremtind.no/komponenter/radio-buttons). Om du ikke har sett den allerede må du gjerne titte innom.

Vi har hatt en runde hvor vi demoet prototypen på to designsystemforum, delte lenken over og samlet tilbakemeldinger på GitHub. Vi er godt i gang med å iterere etter denne første runden med tilbakemeldinger, men det er ikke for sent å komme med innspill.

## Dynamisk spacing

![](/assets/blog/updates/november-2022/nov-dynamisk-spacing.png)

Diskusjonen har gått [på GitHub](https://github.com/fremtind/jokul/issues/3255) om behovet for spacing som endrer seg basert på skjermbredden.

Henrik Hermansen [fikk ballen til å rulle](https://github.com/fremtind/jokul/pull/3249) på kodesiden, og etter noen runder i tenkeboksen har vi sammen kommet fram til et løsningsforslag.

Coming Soon™

Kort oppsummert:

-   Bakoverkompatibelt, ingen breaking changes.
-   Innfører nye spacingverdier basert på pixler (for eksempel `$spacing-32`).
-   Nye utility-klasser for spacing som endrer seg i to steg fra `small` til `medium`.
-   Nye utility-klasser for spacing som endrer seg i _tre_ steg fra `small` til `medium` til `large`.
-   CSS-variabler for samtlige spacingverdier for å bruke disse i egne klasser.
-   Sass-hjelpere for å oppnå det samme, om du foretrekker.

## Diverse bugfikser og forbedringer

### Figma

-   Eksempelinnhold for Task Card er live.
-   Tooltip har fått en maxbredde som bedre matcher kode ([#3233](https://github.com/fremtind/jokul/issues/3233)).

### GitHub

-   Stylelint-config tvinger ikke lenger kortformen av `flex` og `grid` ([#3228](https://github.com/fremtind/jokul/pull/3228)).
-   `SkeletonElement` tar inn en `className` ([#3229](https://github.com/fremtind/jokul/pull/3229)) og åpner for prosentverdier i `width` og `height` ([#3230](https://github.com/fremtind/jokul/pull/3230)).
-   Ryddet opp i manglende listing av dependencies med `pnpm` ([#3235](https://github.com/fremtind/jokul/pull/3235)).
-   Tooltip-ikonet strekkes ikke lenger i Safari på mobil ([#3237](https://github.com/fremtind/jokul/pull/3237)).
-   Popupen til Tooltip har fått en justering i plassering av pila ([#3259](https://github.com/fremtind/jokul/pull/3259)).
-   Hjelpeteksten kan nå ta inn en React-komponent som alternativ til `string` hvis det trengs en lenke ([#3269](https://github.com/fremtind/jokul/pull/3269)).
-   Behold riktig ikonstørrelse selv med `box-sizing: border-box;` ([#3271](https://github.com/fremtind/jokul/pull/3271)).
-   Utvidet datovelger viser inputfelter i tilstand som matcher kalenderen ([#3272](https://github.com/fremtind/jokul/pull/3272)).
-   `IconButton` kan ta inn et `className` ([#3286](https://github.com/fremtind/jokul/pull/3286)).
-   En ny prop `sticky` for `TableHeader` forenkler sticky tabellheader ([#3294](https://github.com/fremtind/jokul/pull/3294)).

## Takk

Takk til alle bidragsytere, både på GitHub og i Figma!

-   BjorneOma
-   henrikhermansen
-   joms

En stor takk også til alle som er med på designsystemforum!

---
title: "Jøkul dropper støtte for Internet Explorer"
author: William Killerud
description: Etter en kartlegging i teamene har Fremtind offisielt avsluttet støtte for Internet Explorer.
publishDate: "2021.11.15"
---

<Ingress>Etter en kartlegging i teamene har Fremtind offisielt avsluttet støtte for Internet Explorer.</Ingress>

Torsdag 4. november ble det tatt en sjekk av Internet Explorer-støtte i de ulike teamene i Fremtind.
På teamledermøtet tirsdag 9. november ble det bekreftet at ingen av Fremtinds løsninger har behov
for fortsatt støtte for Internet Explorer.

## Hva betyr dette for brukere av Jøkul?

Det betyr at Jøkul avslutter støtte for IE fra og med i dag.

-   Nye features vil _ikke_ utvikles med støtte for Internet Explorer.
-   Vi vil _ikke_ rette browser-spesifike feil for IE.

Det vil bli en ryddejobb i Jøkul som ender i en <i>breaking change</i> for `@forbrukerradet/jkl-core` (og dermed de fleste andre pakkene):

-   Jøkul sin `browserslist` vil oppdateres til ikke å inkludere `ie 11`.
-   IE-spesifik kode vil forsvinne (for eksempel `inverted`).
-   Dokumentasjon som bare gjelder IE vil fjernes, med unntak av gamle bloggposter.

Dette vil sannsynligvis skje i starten av 2022.

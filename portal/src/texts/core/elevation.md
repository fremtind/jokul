## Elevasjon

Prinsippet elevasjon handler om å løfte det som er viktig og skape et intuitivt informasjonshierarki. Det gjør vi blant annet ved å jobbe med nivåer og dybde.

Vi bruker skygge til å indikere at et element blir aktivt. Vi skaper dybde ved hjelp av parallakse: Viktig innhold beveger seg raskere enn bakgrunnen for å skape inntrykk av å ligge nærme brukeren. Vi kan også skape nivåer ved å lage tydelige størrelsesforhold mellom elementer.

### Nøkkelord

-   Bruke nivåer
-   Løfte viktig innhold
-   SKape et tydelig hierarki

### I bruk

Vi bruker skygger og elementer som endrer størrelse for å vise hvilke elementer på siden som er viktigst. Vi bruker kontraster i størrelse til å fokusere på viktig innhold. Slik skaper vi naturlige pauser i oppsettet.

Som designer eller utvikler kan du benytte deg av skalaene for [skygge](), [typografi]() og [sperring]() for å lage konsekvente løsninger med kontrast og nivåforskjeller.

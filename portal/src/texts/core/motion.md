## Bevegelse

Fremtind skal være et selskap i bevegelse, som tydelig viser veien fremover. Denne bevegelsen er definert som ett av våre designprinsipper. I ordet legger vi at vi skal utforske, se fremover og være tilpasningsdyktige.

Vi leter stadig etter nye og bedre måter å løse problemer på, og er ikke redde for å utfordre dagens standard. Vi bruker animasjon til å gjøre Fremtind mer synlig som et selskap i bevegelse. **Vi passer alltid på at animasjoner har en funksjonell verdi**.

### Nøkkelord

-   Alltid i bevegelse
-   Tilpasningsdyktig
-   Fremtidsrettet

### I bruk

Når du skal skape animasjoner i en løsning du lager, bruker du de prinsippene og mulighetene Jøkul har for å skape bevegelse. Pass på at alle animasjoner får en tydelig funksjon og er med på å styre brukerens oppmerksomhet og forventning. Det skal likevel være mulig å bruke løsningene med redusert bevegelse, hvis noen heller ønsker eller trenger det.

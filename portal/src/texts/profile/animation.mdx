---
title: Animasjon
path: /profil/animasjon
order: 8
---

# Animasjon

<Ingress>
    <p>Ved interaksjon tar vi i bruk animasjon som et virkemiddel for å understøtte våre designprinsipper og knytte brukeropplevelsen opp til disse.</p>
    <p>Dette er knappetilstander som hover, fokus, aktiv, valgt og deaktivert eller overganger hvor elementer fjernes eller legges til. 
    Dette forsterker brukerens handlinger underveis i løsningen.</p>
</Ingress>

## Hvorfor?
Vi bruker animasjon for å:
* Skape særpreg
* Gi en bedre brukeropplevelse
* Hjelpe og rettlede brukeren
* Skape fokus
* Kamuflere nedlastingstid (underholde)

Husk at animasjon alltid skal kunne slås av dersom en bruker ikke ønsker dette.
Pass derfor på at navigasjon og interaksjon fungerer som det skal og er logisk uten animasjon

## Grunnprinsipper
### Overganger
Animasjon kan bedre din brukeropplevelse på en subtil måte og samtidig fremheve dine relevante oppgaver. 
Overganger kan designes ved hjelp av easingkurver og målrettet bruk av parallakseffekter, som igjen understøtter den gode brukerreisen.

### Posisjon

### Timing
Varigheten av en animasjon avhenger av størrelsen på elementene, tilbakelagt avstand og forholdet til andre elementer. 
Hvis det er flere elementer, bør timingen justeres slik at en klar sekvens opprettes i henhold til ønsket oppfatning. 
For mange elementer anbefales det å minimere animasjoner og redusere dem til kort tid.

### Gjennomsiktighet
Gjennomsiktighet brukes som et verktøy for å markere elementer på en side på en jevn og behagelig måte. 
Gjennomsiktighet kan kombineres med andre animasjonsparametere som bevegelse for en mer dynamisk opplevelse. 
Oppfatningen av et element endres over en kort eller lang avstand.

### Oppmerksomhet
Animasjon trekker oppmerksomhet. Husk at siste element som beveger seg er det som trekker oppmerksomhet. 
Bruk dette for å styre blikk og sette fokus der du ønsker.

Den visuelle profilen til Fremtind er minimalistisk med basis i enkle former, sort og hvitt. 
For å unngå å oppfattes som kalde og harde kan vi bruke animasjon som et virkemiddel for å gjøre løsningene mer attraktive å bruke ved at de blir mer underholdende og levende. 
Animasjon kan brukes til å gi løsningene personlighet og stil. 

### Naturlig
Bevegelsene bør være organiske og levende, som rennende vann i en bekk fremfor mekaniske og stive. 
Ved hjelp av en subtil bounce og sekvensielle animasjoner kan vi skape denne personligheten og visuelle stemmen.

Ved hjelp av easingkurver og sekvensielle animasjoner kan vi få bevegelsene til å oppleves som naturlige i forhold til tyngde, gravitasjon, sprett/bounce. 
Tenk på hvordan en ball ser ut når den slippes mot bakken. 
Hvor mange ganger spretter den, hvor høyt spretter den for hver gang, hvordan blir ballen deformert idét den trefffer bakken, etc.

Bevegelsene bør være naturlige, tydelige og kontrollerte.

### Bevegelse og elevasjon
Kontinuitet og naturlige bevegelser - unngå kompliserende bevegelser men sørg for fokus på det som gjelder. 
Skandinavisk enkelhet, minimalisme og effektivitet gjelder også for animasjon.

### Rytme og sekvensiell animasjon
Når en side tegnes opp kan man bruke sekvensiell animasjon for å gi liv til siden og fremheve elementer i den rekkefølgen man ønsker. 
Pass på at rekkefølgen flyter naturlig og ikke hopper tilfeldig opp og ned og frem og tilbake på skjermen.

Sekvensiell animasjon kan brukes for å kamuflere tid som brukes til innlasting av innhold. 
Ved trege linjer kan man bruke sceletons for å lage en visuell placeholder for elementer som skal lastes. 
Dette skaper en forventning og respons istedenfor at brukeren må vente på at alt innhold skal lastes.

Animasjon for å fremheve states i en komponent:

Eks: Button: <br />
Hover: På hover vokser knappen/kommer nærmere som om musepekeren var en magnet <br />
Tap/click: Når man trykker på knappen presses den inn <br />
Focus: En godt synlig ramme gir en tydelig visuell markering av elementet på siden. <br />

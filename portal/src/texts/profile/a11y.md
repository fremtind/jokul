## Tilgjengelighet

Universell utforming handler om å lage løsninger som er lette å bruke for alle. Husk at våre brukere kan ha ulik funksjonsevne. Den kan være midlertidig eller varig nedsatt. Eksempler er synshemming, nedsatt finmotorikk, og nedsatte kognitive evner. Når vi utformer og utvikler løsninger som er tilgjengelige for disse brukerne, får vi løsninger som er bedre å bruke for alle målgrupper.

En løsning er universelt utformet når den

- gir alle brukere samme muligheter til å bruke den, uansett funksjonsevne
- tilpasser seg brukeren, uansett hvor i løsningen de befinner seg

Vi skal tenke på universell utforming når vi utvikler alle våre løsninger. Dette er spesielt viktig når det kommer til kundeløsninger, der vi er lovpålagt å følge WCAG-standarden.

Du finner også informasjon om tilgjengelighet i beskrivelsen av hvert profilelement.

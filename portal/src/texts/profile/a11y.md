## Tilgjengelighet
Alle har ansvar for at løsningene vi lager for Fremtind er tilgengelige for alle. Her har vi samlet noen generelle retningslinjer om tilgjengelighet og universell utforming for utviklere og designere.

Løsningene vi lager i Fremtind skal være tilgjengelig for alle. Minstekravet er at vi følger WCAG 2.0. 
I Norge har vi noen lovpålagte krav vi må følge, som står i Forskrift om universell utforming av IKT-løsninger. Der står det at nettsider må oppfylle 35 av 61 suksesskriterier i standarden Retningslinjer for tilgjengelig webinnhold (WCAG) 2.0. Les mer om de lovpålagte kravene i WCAG. 
Det er en fordel for alle at vi designer og utvikler godt tilgjengelige løsninger, ikke bare for de som har funksjonsnedsettelser. Under ser du noen eksempler på brukergrupper som trenger universell utforming i digitale løsninger:
### Syn 
Blinde, svaksynte, fargeblinde, folk med behov for skjermleser eller annen teknologi til hjelp i hverdagen (for eksempel hvis du har lang pendlevei), behov for maskinlesbart format eller om du er utvikler og driver med skjermskraping.
### Hørsel
Døve, tunghørte, folk med talevansker, mennesker med behov for teksttolking på skjerm eller andre hjelpetiltak på grunn av livsstil (for eksempel når du jobber i et miljø med mye bråk).
### Kognitive utfordringer
Mennesker med problemer med korttidsminnet, dysleksi, lærevansker, forsøk på å ta inn innhold samtidig som du er distrahert eller driver med flere ting på en gang, osv.
### Bevegelsesutfordringer
Folk med nedsatt bevegelighet, gjentakende stresskader, superbrukere som elsker tastatursnarveier, travle foreldre som holder et sovende barn samtidig som de prøver å bruke datamaskinen med en hånd, osv.
## Generelle råd
### Semantisk koding
Bruk alltid semantiske HTML-elementer, som «button», «ul» og «nav». De fleste nettlesere I dag iverksetter da UU-funksjonaliteten som er angitt i spesifikasjonene for disse elementene.
Elementer som «h1-h6», «nav», «footer», «header» har fått tildelt meningsfylte roller, så det er nyttig å bruke dem, men de skal brukes med omhu. Nå de brukes på en god måte, gjør de at det er lettere for hjelpemidler å lese siden bedre, slik at brukerne raskere finner det de leter etter.
### Tilgjengelighet via tastaturet
Sørg for at det er mulig å bruke Tab-tasten til å nå elementer og at det går an å starte en handling fra tastaturet. Her er det spesielt viktig å bruke semantisk koding, siden de sikrer at brukerne kan nå og aktivere elementer som har en handling uten mus. 
Noen hjelpemidler har egne tastaturkombinasjoner, som noen ganger kan overstyre kombinasjoner på en nettside. Du bør derfor sørge for at tastatursnarveier ikke er det eneste alternativet til å utføre  handlinger med mus.
### Visuell tilgjengelighet
Pass på at skrifttypen du bruker ikke er for liten, for tynn eller har lav kontrastfarge. Det kan ha stor innvirkning på tilgjengeligheten.
I stedet for å stole kun på farge for å formidle informasjon, bør du alltid kombinere farge med en annen faktor, for eksempel form eller endring av posisjon. Dette er viktig, fordi det kan være vanskelig å skille enkelte farger for fargeblinde eller svaksynte.
### Tekst og ledetekster
Sørg for at det alltid finnes et tekstbasert alternative til ikoner, bilder og diagrammer og at teksten i seg selv gir meningsfull informasjon.
### Ansvarlige lenker
Folk som bruker hjelpemidler i hverdagen, er vant til å navigere fra en liste med alle lenkene på en nettside. Da er det viktig at vi passer på at selve lenketeksten har mening og er unik. 
## Dynamisk innhold
Hvis vi bruker JavaScript til å endre innhold på en side, må vi alltid passe på at brukere som har skjermleser får informasjon om denne endringen. Det kan vi gjøre med aria-live eller fokusstyring.
### Fokusstyring
Fokusstyring er nyttig til å informere brukere om oppdatert innhold og for å passe på at de kommer til neste, nyttige del på siden etter at de har utført en handling. Da bruker vi skript til å endre det elementet brukerne nå har i fokus, og når fokus endres, leser også skjermleseren at elementet blir endret.
### Tilgjengelige skjemaer
Det er vanlig at brukere som benytter hjelpemidler går direkte til et skjema når de er på en nettside. Da er det viktig at den mest relevante informasjonen finnes i skjemaet og den har gode ledetekster. 
## Utviklingsverktøy
### ***Linting
We currently run basic linting against positive tabindex and anchor links with href="#".
We do client side scanning of inaccessible elements in development environment. The inaccessible elements will be styled with red borders with an onclick alert and console warnings.*** (Vennligst se på denne og plukk ut det som er viktig og oversett det)
## Andre verktøy
Google Chrome har et tilleggsverktøy for tilgjengelighet. Gå til __Innstillinger__ og se etter __Tilgjengelighet__. Der finner du utvidelser du kan laste ned, som kan søke etter tilgjengelighetsfeil på siden. Du får forslag til hvordan du kan løse dem.

Hvis du jobber med et design der det blir brukt farger til å formidle noe, kan du bruke appen Chromatic Vision Simulator. Da kan du med iPhone-kameraet ditt se det samme som fargeblinde ser. Du kan se flere eksempler på GitHubs sine sider for tilgjengelighet på nett. Her kan GitHub-medlemmer også legge til egne eksempler.
## Teste skjermlesere manuelt
På Mac finnes det en innebygd skjermleser, VoiceOver, som du starter med ⌘ + F5. Da leses innholdet opp og mesteparten av innholdet i det som blir opplest blir vist i en tekstboks.
Bruk Alt + Control + pil venstre eller høyre for å bevege deg rundt på siden. Velg et element med Alt + Control + mellomromstasten. 
Du finner mer hjelp med VoiceOver under Systemvalg| Tilgjengelighet på Mac-en.

Vær oppmerksom på at det kan være forskjell på hvordan ulike skjermlesere fungerer, og at det kan gi forskjeller når man navigerer på samme side. På same måte som at det kan hende du må designe litt forskjellig for ulike nettlesere, kan det også være at du må spesialdesigne for programvaren til de ulike skjermleserne.
## Hvem kan jeg spørre i Fremtind?
Vi prioriterer tilgjengelighet for alle. Hvis du har spørsmål om tilgjengelighet eller trenger hjelp når du bruker Jøkul mens du designer eller utvikler, ta kontakt med oss på jokul@fremtind.no.

Retningslinjene om universell utforming på denne siden er lånt fra GitHub og tilpasset for Jøkul. På GitHubs sider om tilgjengelighet finner du flere nyttige råd, detaljer og gode henvisninger til andre kilder.

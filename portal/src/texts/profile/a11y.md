---
title: tilgjengelighet
path: /profil/tilgjengelighet
---

# Tilgjengelighet

Universell utforming handler om at vi skal lage løsningene våre med tanke på at brukere kan ha ulik funksjonsevne, midlertidig eller varig. Når vi tenker på å utforme tilgjengelige løsninger, når vi alle målgruppene med én og samme løsning.
En løsning er universelt utformet når den
gir alle brukere samme muligheter, uansett funksjonsevne
tilpasser seg brukeren uansett hvor i løsningen de befinner seg

I løsninger som er rettet mot kunder, må Fremtinds produkter følge WCAG-standarden. Den spesifiserer hvordan ulike deler av løsningen skal være best mulig tilgjengelig for alle. Reglene gjelder ikke på samme måte for interne saksbehandlingsløsninger, men ved å følge gode prinsipper for design og tilgjengelighet, oppnår vi de beste løsningene uansett hvem som skal bruke dem.

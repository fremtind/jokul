- [Hovedprinsipper](#hovedprinsipper)
- [Persongalleri](#persongalleri)
- [Mangfold og variasjon](#mangfold-og-variasjon)
- [Omgivelser](#omgivelser)
- [Kategoribilder](#kategoribilder)
  - [Skadeforsikring](#skadeforsikring)
  - [Bilforsikring](#bilforsikring)
  - [Reiseforsikring](#reiseforsikring)
  - [Dyreforsikring](#dyreforsikring)
- [Lys og farger](#lys-og-farger)
- [Komposisjon](#komposisjon)
- [Bevegelse](#bevegelse)
- [Før du tar i bruk bilder](#før-du-tar-i-bruk-bilder)
  - [Bilder som bakgrunn](#bilder-som-bakgrunn)
  - [Bilder i kort](#bilder-i-kort)
- [Bildearkiv](#bildearkiv)
  - [Kreditering av fotografer](#kreditering-av-fotografer)
  - [Bidra med bilder](#bidra-med-bilder)
- [Oppsummering](#oppsummering)

## Hovedprinsipper

Fremtind har en todelt fotostil. Vi står enten på toppen av tinden, med full oversikt, eller på bakkeplan sammen med menneskene.

**bilde: rettovenfra + bilde: rett forfra**

Fotostilen er ærlig, ekte og upolert. Den er hverdagslig og jordnær, nettopp for å gi brukerne våre noe de kan relatere til.

Fordi fargene vi bruker er nøkterne og stilrene, vil fotografier utdype identiteten med varme og følelser. Bruk gjerne bilder som henter farger fra Fremtinds støttefargepallett.

**bilde: med profilfarger**

Vi kan bruke bilder som virkemidler til å skape en stemning, understreke et poeng eller hjelpe brukeren å navigere. vi skal bruke bilder fremfor illustrasjoner og ikoner.

Bildene viser landskap eller situasjoner med mennesker i vante omgivelser. Vi unngår å bruke stockfoto eller oppstilte bilder. Vi bruker bilder av produkter med omhu.

**bilde: naturlig vs. stockfoto + for oppstilt**

- Bruk bilder tatt rett ovenfra eller rett forfra.
- Velg upolerte og hverdagslige bilder.
- Formidle varme og følelser.
- Bruk foto fremfor illustrasjoner og ikoner.
- Velg landskap eller mennesker i omgivelser folk kan kjenne seg igjen i.

## Persongalleri
Bruk gjerne personer med karekteristiske trekk og uttrykksfulle ansikter. La personligheten bygge oppunder historien bildet skal formidle.

**bilde: naturlig, uttryksfullt ansikt**

Personene skal ikke se ut som profesjonelle modeller. Unngå klisjeaktige, unaturlige poseringer og påtvungne uttrykk.

**bilde: modell/klisjé**

La gjerne personene engasjere seg i omgivelsene, uoppmerksom på fotografen. De kan for eksempel utføre dagligdagse gjøremål som å handle, gå tur, kommunisere med andre, observere noe eller delta i en aktivitet.

Med to eller flere personer i bildet kan det være enklere å illustrere mellommenneskelige relasjoner og skape dynamikk.

**bilde: to personer “fanget i øyeblikket”**

### Mangfold og variasjon
Fremtind har kunder i alle aldre, med forskjellig kjønn, etnisitet, religion, legning, helse og kroppstype. Vi vil at alle  skal kunne relatere seg til situasjoner i bildene vi velger å bruke.

[bilde: Gode eksempler på noen av disse uten å stereotype]

Bilder er gode virkemidler for å utfordre stereotyper og vise at vi er et fremtidsrettet selskap.

**bilde: far/barn, kvinne/annleggsarbeider. Bedre forslag???**

Hvis vi tar dronebilder med mennesker, er det viktig at situasjonen er tydelig og oversiktlig.

**bilde: drone ryddig vs kaotisk**

- Bruk bilder av ekte mennesker.
- Formidle hverdagslige situasjoner
- Ta med flere personer, det skaper dynamikk.
- Vis mangfold
- Utfordre stereotyper
- Bruk dronefoto for å skape oversiktlige situasjoner.

## Omgivelser

Folk skal kjenne seg igjen i bildene. Vi  bruker bilder med nordiske omgivelser eller bilder som ikke viser stedstilhørighet, men som føles kjent. Vi behøver ikke å gjenkjenne spesifikke steder, men det er OK om vi forstår at vi er i Haugesund, Alta eller Fetsund.

**bilde: gjenkjennelig sted + ikke gjenkjennelig, men nordisk**

Selv om omgivelsene er nordiske, skal menneskene representere ulike folkeslag og kulturer og vise mangfoldet i det norske samfunnet.

**bilde: hjemme hos utenlandsk famile, med utsikt over oslo og melk på bordet el.**

Vi ønsker å variere mellom omgivlelser som viser by, land og kyst. Vi vil også veksle mellom bilder av inne- og utemiljø.

Vi tar bilder i all slags vær, og skifter gjerne bilder etter årstidene på de flatene det passer.

Vi har med bilder av ulike høytider - både de norske og andre kulturers høytider.

Vi unngår bilder med elementer som avslører at bildene er tatt i et annet land. Det kan være utsikt med unorsk landkap eller bysilhuett, merkevarer som er uvanlige i Norge, eller innslag av tekst eller skilt på andre språk enn norsk og samisk.

**bilde: riktig + med feil skilting og dashboard**

- Vis gjenkjennelige og varierte omgivelser.
- Formidle mangfoldet i det norske samfunnet.
- Skift gjerne bilder med årstider og høytider.
- Se opp for fremmedgjørende elementer

## Kategoribilder

Når vi snakker om et konkret forsikringsprodukt, kan det være vanskelig å finne bilder som passer perfekt. Her er noen tips og retningslinjer for de ulike forsikringene. Felles for kategoribildene er at vi ønsker å fokusere på en situasjon som oppstår rundt eller i samspill med produktet, i stedet for selve produkte.

### Skadeforsikring
Vi viser folk og tingene deres i samspill heller enn å ta bilde av et produkt. (Viser vi situasjoner der skader oppstår?)

### Bilforsikring
Vi tar bilder i og rundt bilen. I trafikken, ved av-og-pålessing, av folk og ting i nærheten av bilen, eller når de steller bilen sin. Kan hende pakker de til ferie, henter på trening, er på handletur eller vasker bilen. Situasjonen er viktigere enn bilen, bildet skal ikke oppfattes som reklame for en bestemt biltype. Vær oppmerksom på at bilen skal kjøre på norske veier.

**bilde: i bilen + ved bilen**

### Reiseforsikring
Når det gjelder reiseforsikring kan vi bruke bilder fra utlandet, men da gjerne i typiske situasjoner man havner i som turist. Her kan vi appellere til ulike typer, for eksempel den eventyrlystne, storbyturisten, solslikkeren eller lokalturisten.

Merk: Fremtind er et bærekraftig selskap og vi unngår å bruke bilder av fly, cruiseskip eller aktiviteter som ødelegger  natur eller lokalsamfunn.

**bilde: generell turist + bilde av sted/reisetyper vi ikke “reklamerer” for**
 
### Dyreforsikring
Dyr har sin egen personlighet og de kan gjerne eie bildet alene, men det er også fint å vise samspillet mellom dyr og mennesker. Dyr egner seg fint til bilder tatt “rett ovenfra”.

**bilde: dyr ovenfra**

- Skreddersy bilder til de ulike forsikringsproduktene.
- (Viser vi skade?)
- Ta bilder rundt og i bilen. uten at det ser ut som en bilreklame.
- Bruk kjente turistsituasjoner for reiseforsikring.
- Bruk dyr alene eller dyr og folk sammen til dyreforsikring.

## Lys og farger
Vi vil at atmosfæren i bildene skal virke inviterende og virkelighetsnær. For å skape det bruker vi dagslys, eller naturlig lyssetting og fargekorrigering.

**bilde: prakteksemplar**

Vi unngår skarpt lys og harde skygger, spesielt i ansikter.

**bilde: skygger i ansikt, bilde der hovedmotivet forsvinner i skygge**

Unngå hvit bakgrunn som skaper høy kontrast og skarpe kanter. Det oppstår ofte der det er hvitmalte vegger, eller ute når himmelen er lys.

**bilde: bilde med overeksponert himmel + riktig eksponering eller annet vær + innebilde med ulik veggfarge**

Vi bruker ikke effekter, filtre eller for mye refleksjon (lens flare) på bildene våre. Alle bildene i Fremtinds bildedatabase er redigert og fargekorrigert, slik at de oppfyller kravene i bildestilen og oppleves som like.

**bilde: filter og lens flare**

Fremtinds fargepalett er jordnær og bildene kan gjerne tar opp Fremtinds støttefarger.

- Pass på at lys og farger oppleves som naturlig.
- Unngå harde skygger.
- Unngå filtre og refleksjon.
- Ta opp farger fra  Fremtinds fargepalett.

## Komposisjon
Bildestilen der vi står på toppen av tinden og ser ned, er karakteristisk for Fremtind. Her kan vi fly en kilometer over bakken og få oversikt over storslått natur, byer og tettsteder. Vi kan også zoome inn og sveve noen meter over menneskene og få oversikt over en situasjon som utspiller seg. Til sist kan vi også gå helt nær, omtrent en halvmeter over bildeflaten, og få med detaljene på et middagsbord, en skrivepult eller noe som rører seg i naturen. Vi passer på at vi ser vinkelrett ned på bakken.

**bilde: 3 x zoom**

Når vi står på bakkeplan sammen med menneskene, sørger vi for at vi står vinkelrett mot bakgrunnen og danner et ettpunktsperspektiv. Horisontlinjen skal være vannrett, mens eventuelle mennesker eller gjenstander gjerne kan bryte opp det stramme uttrykket. Wes Andreson og Stanley Kubrick er kjent for sin ekstreme bruk av ettpunktsperspektivet. 

**bilde: Verksteddama og portrett fra Brandpad**

Bildene skal ofte brukes på responsive nettsider. Det betyr at både format og størrelse kan bli endret, og andre elementer kan bytte plass i forhold til bildet. Hvis vi bruker godt med rom rundt hovedmotivet i bildet, blir det lettere å plassere designelementer over bildet. Da får vi også et sikkerhetsrom rundt hovedmotivet, slik at det ikke blir beskåret når vi skalerer.

**animasjon: Vise samme bilde på flere flater med  og uten luft**

Bildeformatet skal være rektangulært. Vi skal ikke beskjære det så det blir for smalt. 
Minimumshøyden og breddeforholdet er 2:35:1 (cinemascope). Vi legger aldri masker over bildene slik at de får andre geometriske former. Vi fyller ikke objekter eller typografi med fotofyll og vi beskjærer heller ikke hovedmotivet.

**bilde: Minste format og for smalt format + rund ramme + typografi med fyll**

Når vi skal sette opp flere bilde sammen, må vi tenke på kontrast og balanse. I et oppslag bør vi bruke bilder med ulike farger, motiv og komposisjon. Bruk gjerne en blanding av bilder tatt rett på og rett ovenfra, og vis forskjellige typer mennesker, som er plassert på ulike steder i bildene.

**bilde: Collage god - kanskje gif, med ulike versjoner**

Når vi tar portretter av mennesker, dyr eller detaljbilder, er det fint med liten dybdeskarphet, som gjør bakgrunnen uklar og løfter motivet frem. Når vi tar dronebilder derimot, vil vi ha motsatt effekt, da bruker vi landskapsbilder og oversiktsbilder der motivet er skarpt.

**bilde: nærbilde og oversiktsbilde**

- "På toppen av tinden" har vi oversiktsbilder i tre nivåer.
- På bakkeplan holder vi oss til ettpunktsperspektivet.
- Lag rom rundt hovedmotivet til beskjæring og overlapping.
- Bruk et rektangulært og ikke for smalt format.
- Tenk balanse og kontrast når du setter sammen flere bilder.
- Pass på at portretter har mindre dybdeskarphet enn oversiktsbilder.

## Bevegelse
Bilder og bevegelse: Parallakse, uskarp effekt, elevasjon/overlapping

Oversiktsbildene fra toppen av tinden gjør seg godt som korte filmer eller cinemagrafer (stillbilde med små repeterende bevegelser).

Legg merke til at stilen med bilder som er tatt i fotostudio med helsort eller helhvit bakgrunn, bare skal brukes på bilder i bevegelse.

## Før du tar i bruk bilder

Tenk gjennom dette før du velger et bilde:
- Passer bildet med Fremtinds visjon?
- Hjelper bildet brukeren å forstå det du skal kommunisere?
- Viser bildet produktet eller tjenesten på en god måte?
- Gir bildet innholdet verdi?
- Hva slags virkning har bildet på mottakeren?

### Bilder som bakgrunn
Vi bruker hovedsakelig bilder som bakgrunn, i tekst eller i kort. Når vi bruker et bilde som bakgrunn, betyr det at vi legger andre elementer oppå bildet, for eksempel typografi eller kort. Bildene brukes gjerne på responsive nettsider. Det betyr at både format og størrelse kan bli endret, og andre elementer kan bytte plass i forhold til bildet. Pass på at det elementet som overlapper bildet ikke dekker over hovedmotivet.

**animasjon: Bakgrunn på flere flater med elementer over. Feks Stein Olavs skjemaflyt (meld skade)**

Som bakgrunn kan et bilde være heldekkende. Vi bruker ikke heldekkende bilder uten designelementer, det ødelegger flyten til brukeren.

Bilder i tekst fungerer som en hvilepause i teksten, eller hjelper til med å understreke eller forklare innholdet. Hvis bilde og tekst henger sammen, er det viktig at vi plasserer bildet så nært det relevante innholdet som mulig. Vi bruker rikelig med luft rundt bildet, slik at det ikke konkurrerer med andre elementer og informasjonen blir oppdelt og behagelig å lese.

Bilder i tekst skal følge en todeling eller tredeling av rutenettet og skal ellers følge prinsippene for layout.

**animasjon: Bilde som følger grid - vi ser gridet i bakgrunn**

Velg to eller tre gode bilder, i stedet for mange. Forsøk å la bare ett til to bilder være synlig i samme vindu.

**animasjon: Scroll**

### Bilder i kort
Sett gjerne på grid-funksjonen nederst i menyen, for å se hvordan bildene følger rutenettet i Jøkul.

Vi kan bruke bilder i kort for å hjelpe leseren å navigere, men husk at det å bruke for mange bilder kan  virke mot sin hensikt og gjøre det uoversiktlig. Bruk heller typografi og bevegelse som virkemiddel hvis du har mer enn fem kort. Bruk bilder med et tydelig fokuspunkt og lite bakgrunnsstøy.

**Bilde: Kort med rolig og uoversiktlig bilde + Eksempel på 4 og 8 kort**

- Tenk gjennom bildets funksjon og virkning.
- Skap fleksibilitet med bilder som har rom rundt motivet.
- Pass på at bakgrunnsbilder er heldekkende.
- Plasser bildet nær relevant informasjon.
- Ha godt med luft rundt bilder i tekst.
- Følg prinsippene for bildelayout.
- Bruk få, men gode bilder.
- Benytt bare bilder i kort hvis du har fem eller færre kort.

## Bildearkiv

Fremtind har bruksrettighetene til alle bildene du finner i bildearkivet. Disse bildene er ferdig behandlet og tilpasset profilen.

Trenger du et motiv som ikke finnes i arkivet vårt, kan du se om du finner noe på bildedatabaser som har gratis bilder og fri bruk, for eksempel:
- www.unsplash.com
- ...
- ...

Hvis du har et bestemt behov, kan du også melde det inn til oss, for å få vår fotograf til å ta et skreddersydd bilde.

(adressen til kontaktperson på merkevare eller et bestillingsskjema for fotograf)

### Kreditering av fotografer
Vi krediterer fotografen så langt det er mulig. Alle bildene i Fremtinds arkiv er lagret med kreditering, slik at denne informasjonen kan lastes ned sammen med bildene. Da trenger du ikke å tenke på kreditering i layouten.

I sosiale medier kan du tagge bildet eller kommentere med navnet på fotografen. Bruk gjerne foto-emojien, etterfulgt av navn.

På trykk skriver vi navnet på fotografen under bildet eller synlig i kanten av bildet. Vi kan også oppgi fotograf og  med forfatter øverst i saken.

### Bidra med bilder
Har du et bilde som passer inn i Fremtinds bildearkiv? Vi setter stor pris på at du deler det med oss!

Vær oppmerksom på at du gir Fremtind rettighetene til fri bruk og redigering. Vi gir deg beskjed om bildet ditt blir tilgjengelig i bildearkivet. Bildet behøver ikke være behandlet, men det må ha høy oppløsning.

(knapp eller lenke?) Last opp bildet her

- Bildene i arkivet har alle bruksrettigheter.
- Du kan bruke bilder fra gratis bildebanker. (sjekk det med Marked)
- Meld fra om du har behov for et konkret motiv.
- Krediter fotografen.
- Bidra til arkivet.


## Oppsummering

- Ta bilder rett ovenfra eller rett forfra. Ikke bruk bilder tatt fra ekstreme eller unaturlige vinkler.
- Bruk ekte mennesker med naturlige poseringer og ansiktsuttrykk.
- Ta bilder av mennesker i vante omgivelser og i hverdagslige situasjoner. Se opp for fremmendgjørende elementer i bildene.
- Vis mangfold og utfordre stereotyper.
- Vis samspill mellom mennesker, eller mellom menneskene og omgivelsene.
- Bruke foto fremfor illustrasjoner og ikoner.
- Sørg for at lys og farger oppleves som naturlig.
- Unngå harde skygger, filtre og effekter.
- Ta opp farger fra Fremtinds fargepalett.
- Tenk balanse og kontrast når du setter sammen flere bilder.
- Pass på at portretter har mindre dybdeskarphet enn oversiktsbilder.
- Tenk gjennom bildets funksjon og virkning.
- Bruk bilder som bakgrunn, og i tekst og kort.
- Følg prinsipper for layout og ha godt med luft rundt bildene.
- Ha rom rundt hovedmotivet til beskjæring og overlapping.
- Pas på at formatet er rektangulært og ikke for smalt.
- Bruk få, men gode bilder.
- Skift gjerne bilder med årstider og høytider.
- Meld behov for fotograf. 
- Bidra til bildearkivet.
- La deg inspirere av hvordan vi har brukt bilder her og ellers i Jøkul!

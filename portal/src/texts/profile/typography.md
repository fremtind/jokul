---
title: typografi
path: /profil/typografi
order: 7
---

# Typografi


Typografi er et profilbærende element i løsningene vi lager. Vi bruker stor og tydelig typografi som grafisk element, i stedet for illustrasjoner og ikoner. Vær modig når du bruker typografi som virkemiddel i våre løsninger.


## Skrifttype
Vi har vår egen skrifttype: Fremtind Grotesk. Den finnes i snittene Regular, Bold, Display og Mono. Vi bruker hovedsakelig Regular og Bold. Som erstatningsfont bruker vi Calibri Light. Ikke bruk andre skrifttyper når du designer løsninger for Fremtind.

## Regler for typografi

### Tilgjengelighet
Vi følger reglene for tilgjengelighet. Vi bruker relative verdier når vi koder, og passer på at kontrasten mellom tekst og bakgrunn blir god. Vi bruker svart eller hvit som skriftfarge.

### Små og store bokstaver
Vi følger vanlige skriveregler for store og små bokstaver. Du finner de viktigste reglene for store og små bokstaver i Fremtinds språkprofil (lenke). Vi setter ikke ord i store bokstaver (versaler) for å fokusere på et ord eller en setning.

### Fremheve tekst
Vi fremhever tekst med _kursiv_ (italic) og ikke __fet__ (bold).

### Justere tekst
Vi bruker stort sett venstrejustert tekst. Vi bruker aldri blokkjustert tekst (full justification).

### Skape luft
Vi bruker rikelig med luft i våre løsninger. Vi presenterer informasjonen på en slik måte at de ulike elementene ikke sloss om oppmerksomheten. Dette gjelder også for typografi. Du finner mer informasjon om hvordan vi bruker luft på våre flater, under Layout (lenke).

## Typografisk skala
De ulike tekststilene har forskjellig formål, det er derfor viktig å velge riktig stil.

### Overskrifter
De ulike overskriftsstilene lager et informasjonshierarki. Mindre overskrifter er underordnet de som er større. Bruk de store overskriftene så ofte som mulig, og unngå flere enn tre overskriftsstiler på en side.

Når du lager en overskrift, må du også tenke på at den skal være enkel å skanne. Bruk godt og enkelt språk. En god overskrift er en kort setning, uten komma, punktum, bindestrek eller semikolon.

### Mengdetekst
Vi har fire stiler for mengdetekst:
- _Lead_ er til kortere tekster. Den bruker vi som ingress eller når innholdet er kort og vi vil gi det fokus. Når vi setter Lead sammen med en overskrift, bør vi bruke H1 eller H2, for å sikre god kontrast.
- _Body_ er hovedstilen for brødtekst. Den brukervi alltid, så sant det ikke finnes spesielle grunner til å velge noe annet. 
- _Body Small_ er en alternativ brødtekst. Den kan vi bruke hvis vi _må_ ha en mer kompakt stil. 
- _Small_ er den minste skriftstilen vår. Den bruker vi når vi vil spare plass, for eksempel i tabeller eller interne applikasjoner. Vi kan også bruke den i bilde- og figurtekster.

### Linjelengde
Innhold blir lettest å lese hvis linjelengden er mellom 45 og 75 tegn. Unngå å ha over 80 tegn per linje. Korte linjer skaper også problemer, for da må blikket skifte linje for ofte og det bryter leserytmen. 

## Eksempler på god typografi
TBD
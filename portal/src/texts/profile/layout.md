---
title: layout
path: /profil/layout
order: 5
---

# Layout

For at løsningene våre skal fremstå like er det viktig at de følger de samme prinsippene for layout, i tillegg til at de bruker fargene, komponentene og typografien vår. I våre løsninger bruker vi rikelig med luft for å dele opp og gruppere innhold. På den måten får vi en god sidestruktur som gir en behagelig brukeropplevelse og hindrer at brukeren blir overlesset med informasjon.

## Grid og responsivitet
Vi har ikke et fast grid. Velg det gridet eller den metoden som fungerer best for løsningen du jobber med.
-	Pass på at løsningen er responsiv og fungerer godt i alle flater.
-	Undersøk hvilke flater som er mest brukt for løsningen og vær spesielt oppmerksom på at designet oppfører seg optimalt på disse flatene.

Her er noen retningslinjer vi anbefaler å følge hvis det passer for løsningen din:
**TBD (Breakpoints og anbefalte størrelser for mobil og desktop + eksempler)**

## Justering av innhold
Plasseringen av elementer kan være høyre- eller venstrejustert. Tekst skal alltid være venstrejustert. Elementer kan også oppta full sidebredde.
 
Interaktive og funksjonelle elementer skal alltid følge gridet som er satt for løsningen. Bilder og bakgrunnsflater kan plasseres mer fritt. Vi midtstiller ikke elementer i våre løsninger.

### Bilder
Bilder kan gå utenfor bakgrunnen, og ha ulike effekter som parallax, for å skape ønsket inntrykk. Les mer om hvordan vi bruker bilder _her (lenke kommer)_.

## Gruppering av innhold
Det er viktig å gruppere innhold som hører sammen. Slik får siden et oversiktlig hierarki. Vi har flere virkemidler for å oppnå dette. Først og fremst bruker vi luft og typografi. Deretter kan vi fremheve viktig innhold ved bruk av bakgrunnsflater og til slutt, hvis det er behov, kan vi bruke bokser og linjer.

### 1. Luft
I hovedsak skiller vi innhold ved å bruke godt med luft. Elementer som hører sammen står tettere enn elementer som ikke gjør det. Vi har et sett med spacingblokker som vi bruker for å få samme vertikale mellomrom på tvers av løsninger. Velg et sett på tre til fire spacingblokker som du bruker igjennom løsningen.

#### 1.1 Spacing skala
__TBD__

### 2. Typografi
Tydelig typografi gjør det enklere å skille innhold. Se retningslinjer for typografi _her (lenke kommer)_.

### 3. Bakgrunnsflater
Bakgrunnsflater kan brukes for å utheve og skille innhold fra hverandre. Dersom luft ikke er tilstrekkelig kan man bruke en bakgrunnsflate i en av våre hovedfarger for å trekke fokus til utvalgt innhold. Bakgrunnsflater kan gå helt ut i kanten eller ha marger. Husk å teste at bakgrunnsfargen og innholdet tilfredsstiller krav for universell utforming. Se retningslinjer for farger her og for universell utforming _her (lenke kommer)_.

### 4. Bokser
Vi bruker bokser sparsomt. Kun informasjon og elementer som må stå tydelig uthevet og separat fra øvrig innhold bør legges i en boks. Kortkomponenten er et eksempel på en boks.

### 5. Linjer
Hvis det er viktig å spare plass, kan man skille innhold fra hverandre ved å bruke delelinjer. Dette er vårt siste virkemiddel og bør brukes sparsomt. Spør deg selv om du heller kan skille innhold ved hjelp av luft.

## Eksempler på layout
TBD

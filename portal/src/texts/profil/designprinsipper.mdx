---
title: Designprinsipper
path: /profil/designprinsipper
order: 5
keywords: forenkle minimalistisk minimalisme varme bevegelse stillestående kontrast
---

# Designprinsipper

<blockquote class="jkl-portal-blockquote">
    {
        "“A designer knows he has achieved perfection not when there is nothing left to add, but when there is nothing left to take away.”"
    }
    <br />
    <span>-Antoine de Saint-Exupery</span>
</blockquote>

Skal du bruke Jøkul-komponenter, eller videreutvikle Jøkul, bør du følge disse designprinsippene:

## 1. Alt skal forenkles

Løsningene vi bygger med Jøkul skal se enkle ut, og være enkle å bruke. Vi gjør ekstrajobben med å forenkle språk og prosesser. Vi utformer løsningene våre så de er like tilgjengelige for alle brukergrupper.

Vi gjør det vi kan for at brukeren skal slippe kognitiv belastning. For eksempel ved å kommunisere visuelt heller enn tekstlig. Eller ved å stille ett spørsmål av gangen, stille spørsmål vi er trygge på at brukeren vet svaret på, og tilby få og meningsfulle svaralternativ.

Det beste brukergrensesnittet er usynlig.

## 2. Ikke en piksel for mye

Elementene våre, og løsningene vi bygger med dem, skal være strengt minimalistiske. Form følger funksjon, og ingen piksel skal være unødvendig. Vi følger nordisk designtankegang.

## 3. Tilfør varme

Det etterlatte inntrykket ved bruk av våre løsninger skal være “lyst og varmt”. Det oppnår vi ved å bruke profilfargene godt, sammen med bilder. Varmen oppstår i samspillet mellom fargene.

Et illustrasjonsfoto gjør det lett for bruker å se at hun har kommet til en ny visning, lett å gjenkjenne en visning hun navigerer tilbake til, og gjør det mulig å raskt oppfatte hva visningen handler om. Gode bilder er både illustrerende og funksjonelle.

For å differensiere oss fra andre selskap bruker vi ikke tegnede illustrasjoner, og vi bruker ikke ikoner til dekorasjon.

## 4. Aldri stillestående

Brukeren skal oppleve at løsningene våre er i bevegelse. Det oppnår vi gjennom dynamisk layout, gjennom hyppige bytter mellom visninger, og ved å bruke funksjonelle animasjoner for å kommunisere hva som skjer.

"Det er sånn vi pleier å gjøre det" er aldri en god begrunnelse for et design. Vi vil unngå "malsyken" hvor visninger med ulikt innhold og ulike funksjoner blir seende klin like ut.

Fremtind skal være et selskap i bevegelse, som tydelig viser veien fremover. I ordet legger vi også at vi skal utforske, se fremover og være tilpasningsdyktige.

## 5. Øk kontrasten!

Når Fremtind er avsenderen bruker vi størst mulige kontraster mellom farger og mellom tekststørrelser. Det gjør vi ikke bare for å skape dynamikk og gjenkjennelighet, men også for å tvinge oss selv til å velge: hva er det viktigste her? Hvilke deler består dette av, og hvordan henger de sammen?

Når vi bruker Jøkul til flater med en annen avsender så demper vi kontrastene. Se [Merkevare](../merkevare).
